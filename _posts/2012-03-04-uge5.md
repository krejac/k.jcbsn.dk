---
layout: post
title: Uge 5 - Tung start, god slutning
---

<p class="message">
  Dette blogindlæg er en del af en <a href="/maraton2012/">række indlæg</a>, som omhandler træningen til mit første maraton - Copenhagen Marathon 2012.
</p>

Nu er vi over en fjerdedel inde i programmet og der vil over de kommende uger komme en del længere ture. Mandag var dog ikke en af dem. Tværtimod stod den slet ikke på løb, men derimod krydstræning.

[Tirsdag](http://connect.garmin.com/activity/153424128) var fartleg, men der var ikke meget leg over det. Det virkede en smule forceret, men jeg fik da spurtet og varieret mit tempo over de tre kvarter, der var påkrævet. Om aftenen kunne jeg godt mærke en smule ømhed i baglåret, men om det var fra samme dag eller de forgående dage er svært at sige.

[Onsdag](http://connect.garmin.com/activity/153605075) havde jeg tunge ben. Tirsdagens løb lå om eftermiddagen og onsdagens om morgenen hvilket - for mig (på nuværende tidspunkt) - er for tæt. Så altså tunge ben på en 6,5K. Men ellers ikke noget usædvanligt.

Med denne tur blev februar afsluttet og totalen lyder på hele 166K. Det er jeg godt tilfreds med.[^2]

Puha. [45 minutter bakker](http://connect.garmin.com/activity/153978031). Det var hårdt. Det var som sædvanligt svært at tage sig sammen efter arbejde og benene er stadig tunge. Det kan godt være, at jeg skal tage i mod den næste frivillige hviledag.

Fredag havde jeg en del forskellige ting på tapetet og besluttede mig aftenen i forvejen at jeg ville stå op kl. 6.00 og løbe, så jeg ikke skulle ud efter arbejde. Men på det tidspunkt af døgnet sætter man ingen verdensrekorder. Eller jeg gør ihvertfald ikke. Men de 6,5 kilometer blev da tilbagelagt uden større problemer[^3].

Lørdag var hviledag.

Søndag blev det så til [14 kilometer og en sjat](http://connect.garmin.com/activity/154808094). Alt fungerede som det skulle og jeg tror såmend jeg kunne have fortsat med at løbe nogle kilometer endnu uden at sænke tempoet... Det føltes sgu egentligt ret godt (og jeg var faktisk lidt nervøs for om jeg ville klare det uden problemer). En god afslutning på en god weekend. :)

[^2]: Til sammenligning løb jeg "kun" lige over [100K i januar]({{ site.url }}/2012-01/opvarmning.html).
[^3]: Jeg havde dog en lille smule ondt i højre balde og trætte stænger, men det får lørdagens hvil forhåbentligt bugt med.
