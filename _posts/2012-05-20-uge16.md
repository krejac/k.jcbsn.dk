---
layout: post
title: Uge 16 - 700 kilometer
---

<p class="message">
  Dette blogindlæg er en del af en <a href="/maraton2012/">række indlæg</a>, som omhandler træningen til mit første maraton - Copenhagen Marathon 2012.
</p>

Tirsdag var sidste solotur inden maraton og blev til [8 kilometer](http://connect.garmin.com/activity/178536279) med en kilometertid på 4:24[^1]. Det er faktisk okay og glæder mig lidt, da jeg troede at Barcelona-turen havde tappet mig for al hastighed.

Torsdag løb jeg [fem rolige kilometer](http://connect.garmin.com/activity/179045016) med Tuxen. Perfekt at slutte af sammen med ham der startede det hele.

Med denne sidste tur fik jeg rundet 700 kilometer siden juleaftensdag, hvor jeg, for første gang siden mit [trafikuheld i efteråret](http://log.logiskhave.dk/20111102_trafikuheld.html), var ude at løbe. De 700 kilometer er fordelt over 77 ture, hvilket giver et gennemsnit på 9,1 kilometer per tur. Den længste tur var [30,2 kilometer i dyrehaven](http://log.logiskhave.dk/2012/20120429_uge13.html) og den korteste var [3 kilometer "genoptræning"](http://log.logiskhave.dk/2012/20120318_uge7.html) efter en fiberskade.

Under træningen har jeg både lavet [bakketræning på Gran Canaria](http://log.logiskhave.dk/20120219_uge3.html), [pligttræning på Bornholm](http://connect.garmin.com/activity/140346329), løbet [mere end et halvmaraton i Central Park](/2012-04/uge-10.html) og selvfølgelig lagt masser af kilometer bag mig i Utterslev Mose.

![Træningsmængde]({{ site.url }}/public/assets/201205_maraton_traening.png)

Diagrammet herover viser de enkelte tures længde i søjlerne og stigningen fra 6 til 12 kilometer i min gennemsnitstur er illustreret med linien.

Nu ved jeg selvfølgelig ikke hvordan det går på søndag, men uanset hvad, er jeg glad for og stolt over de kilometer, jeg har taget mig sammen og fået løbet uanset vind og vejr.

Og så er der ikke andet tilbage end at løbe de 42,195 kilometer.

[^1]: Hvilket svarer til 13,6km/t for dem der bedre kan lide den måde at skrive det på.
