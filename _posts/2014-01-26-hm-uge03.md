---
layout: post
title: Uge 3 - Læs programmet, Kresten!
---
26-01-2014


*Denne post er en del af [en række](/halfmarathon2014.html), hvor jeg skriver om mine anstrengelser op til VM i halvmaraton 2014.*

    Hvile | 7,5K | Hvile | 7,5K | Kryds (H) | Hvile | 9,5K

Hviledagen mandag klarede jeg med bravour. Tirsdag tog jeg for givet, at jeg skulle løbe 6,5K - hvilket jeg gjorde - men programmet havde faktisk sat de "korte" ture op til 7,5K. Så der missede jeg målet med en hel kilometer. Ret utjekket ikke at tjekke inden man løber. Selve turen var desuden hård; jeg er vist lidt ramt af hvad det nu er Esther fejler for tiden (eller også var det fordi det var en morgentur, who knows). Anklen kunne stadig mærkes, men det gør heldigvis ikke ondt.

For at kunne lægge nogle af de lange ture som transport ind til arbejdet, har jeg fået mig en løbetaske, som jeg er i gang med at vænne mig til at løbe med. Jeg havde egentligt troet, at den ville irritere mig mere end den gør, men det er slet ikke slemt. Det kan dog være fordi jeg løber med windbreaker på, hvilket sikrer, at skulderstropperne ikke kommer op ad halsen, hver gang jeg tager et skridt.  

Torsdag var det 7,5K igen. Denne gang fik jeg løbet alle sammen. Det var hverken hurtigt eller pænt, men det gik og det var koldt.

Søndag havde jeg det ikke super godt og jeg regnede egentligt ikke med at komme ud og løbe, men en sms-samtale med super seje Maren (efter Esther var puttet og Danmark var blevet nr. 2 til EM i håndbold) gav mig modet. Det var dog - ligesom torsdagens tur - hverken pænt eller hurtigt, men det gik og det var koldt (denne gang ca. -5 grader).

Krydstræningen bliver slet ikke gennemført for tiden. Det er sgu lidt slapt.
