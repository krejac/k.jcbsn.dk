---
layout: post
title: Uge 6 - Op på hesten, Kresten
---

Denne post er en del af [en række](/halfmarathon2014.html), hvor jeg skriver om mine anstrengelser op til VM i halvmaraton 2014.

    Hvile | 7,5K (I/B) | Hvile | 7,5K | Kryds (H) | Hvile | 13K

Kun én af ugens tre løbeture blev løbet på den planlagte dag.

![Vinter i Hareskoven]({{ site.url }}/public/assets/20140217_hareskov.png)

Mandag løb jeg sidste uges søndagstur og tirsdag var pakke- / rejse-hjem-fra-Bornholm-dag, så der fik jeg ikke løbet. Onsdag blev Esther syg og jeg havde lovet at passe hende, så Kimmie kunne arbejde og om aftenen kunne jeg ikke tage mig sammen. Men torsdag og fredag løb jeg to udemærkede ture. Det er helt enormt så meget rarere det er at løbe i dagslys end i mørket efter en lang arbejdsdag, aftensmad og putning; jeg glæder mig enormt til at lyset for alvor vender tilbage til vores breddegrader.

Kimmie og jeg havde desuden en god snak om hvordan vi skal få passet mit løberi ind i dagligdagen, for det nytter ikke noget at det altid skal være det sidste der prioriteres, hvis jeg skal (få det til at) hænge sammen. Det samme skal vi så have gjort for Kimmie, så hun også kan få rørt sig lidt. Det SKAL der altså være tid til i daglig dagen...

Søndag var en 13K'er, hvor jeg løb de ~5K ud til Hareskoven for første gang. Det blev så til en lille tur frem og tilbage ude i selve skoven - ikke meget, men nok til at jeg lige fik fornemmelsen af hvor dejligt det bliver, når det hele begynder at springe ud. Jeg kunne godt forestille mig at jeg kommer til at cykle derud for at løbe i skoven, når foråret kommer.

De 13K gik egentligt okay, men jeg var godt slidt, da jeg kom hjem og kunne godt have brugt en middagslur - men som det er for os med små børn var det no-go.
