---
layout: post
title: (DA) Uge 10 - Ny bundskraber
---

*Dette blogindlæg er en del af en [række indlæg](/marathon.html), som omhandler træningen til mit første maraton - Copenhagen Marathon 2012.*

Denne uge var vi i New York, og jeg havde glædet mig til at løbe i nye omgivelser.[^1] Men efter sidste uges [26 kilometer i Central Park](http://connect.garmin.com/activity/164249547) og et kæmpe gå-pensum (NYC er ret stor, skulle jeg hilse og sige), var der ikke overskud til løb. Så det blev desværre kun til en enkelt tur et [par gange rundt om Jacqueline Kennedy Onassis Reservoir](http://connect.garmin.com/activity/165402604) (ud over den lange tur i sidste uge, altså).

Jeg var egentligt på vej ud endnu engang i løbet af ugen, men der fik jeg næseblod og blev derfor så forsinket, at vi ikke ville kunne nå vores dagsprogram, hvis jeg også skulle løbe (jeg havde faktisk både løbetøj og GPS'en påspændt, så intentionen fejlede ikke noget).

Søndag, da vi kom hjem efter en lang flytur, blev det så til [lidt over 11 kilometer](http://connect.garmin.com/activity/166427471) i mosen i NV.

Men status er desværre, at ugen i NYC var min dårligste løbeuge til dato - og alle undskyldninger til trods, så er det bare ikke godt nok. Jeg må give den en ordentlig skalle i den kommende uge.

(Jeg kan i øvrigt berette, at ugen efter starter godt. Men mere om det i næste uge...)

[^1]: Selvom jeg nu også ret godt kan lide Utterslev Mose.
