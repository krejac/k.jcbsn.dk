---
layout: post
title: (DA) Opvarmning
---

<p class="message">
  Dette blogindlæg er en del af en <a href="/maraton2012/">række indlæg</a>, som omhandler træningen til mit første maraton - Copenhagen Marathon 2012.
</p>

Før jeg i morgen tager hul på den målrettede træning frem til [Copenhagen Marathon][cphmarathon], har jeg "varmet op" til at gennemføre et - for mig - hårdt træningsprogram. I den forbindelse satte jeg mig som mål at løbe 100K i januar - hvilket jeg har gjort - og jeg tror, jeg er klar til den rigtige maraton-træning nu.

Mine mål for [Copenhagen Marathon][cphmarathon] er:

1.  At gennemføre.
2.  At gennemføre på under 4 timer.

Hvilket afføder følgende krav til min indstilling:

1.  Jeg skal tage min træning *rimeligt* seriøst.
2.  Jeg skal tage min træning *meget* seriøst *og* undgå skader.

Lige nu løber jeg ture på +10K lige under 5min/K, så jeg håber at mit træningsprogram får banket noget hastighed ind i stængerne på mig. Ellers bliver mål 2) rigtigt svært at nå.

[cphmarathon]: http://www.copenhagenmarathon.dk/
