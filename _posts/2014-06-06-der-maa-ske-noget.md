---
layout: post
title: (DA) Der må ske noget
---

Så skete det igen. Indvalideret af ondt i ryggen. Denne gang så voldsomt at jeg overvejde at tage på skadestuen i Rønne for at få nogle stærkere stoffer end man kan få i håndkøb. Det er enormt frustrerende at skulle spendere sine feriedage i sengen i stedet for sammen med kæreste og barn.

Siden påskeferien har jeg mere eller mindre nonstop haft ondt i ryggen - enten i lenden eller oppe ved ribbenene. Min kære fader - fysioterapeuten - har flere gange givet mig anvisninger til øvelser, som skulle styrke, løsne og forebygge mine rygproblemer. Men problemet med øvelserne er, at når jeg ikke længere har ondt, så glemmer jeg dem og nedprioriterer dem. *Hver* gang. Til gengæld havde jeg aldrig ondt i ryggen, da jeg løb. Og jeg vil gerne løbe. Så jeg skal nok til at have støvet løbeskoene af og fået sat det på skemaet igen. Det kan godt være, at der går tid fra familien eller husholdningen, når jeg løber, men der går endnu mere tid fra familielivet, når jeg som nu, er sengeliggende.

Der må i hvert fald ske noget... <i class="fa fa-ambulance"></i>

EDIT: Jeg har over den seneste måned løbet et par gange om ugen og har ikke haft ont i ryggen i perioden. <i class="fa fa-smile-o"></i>
