---
layout: post
title: (DA) Foundation "trilogien"
---

Livet som småbørnsfar tillader ikke helt så meget læsning, som jeg kunne ønske. Enten har jeg ikke tid eller også er jeg for træt, når jeg endelig har. Men jeg ville altså gerne læse mere.

![Isaac Asimov]({{ site.url }}/public/assets/20141008_isaac-asimov.jpg "Isaac Asimov")

Derfor har jeg længe tænkt på, at mine daglige podcasts til og fra arbejde skulle udskiftes med en god bog. Det har jeg prøvet, men må desværre konstatere, at mine øjne bliver tunge af at læse under transport. Så derfor tænkte jeg, at jeg ville finde nogle gode bøger, som jeg kunne få fat på som lydbog; og under læsningen af en artikel om [kulturelle ikoners favoritbøger](http://kottke.org/14/10/50-cultural-icons-and-their-favorite-books), faldt jeg over navnet Isaac Asimov, som af een eller anden grund vækkede min interesse. Og efter en hurtig tur på [Wikipedia](http://en.wikipedia.org/wiki/Isaac_Asimov) fandt jeg ud af, at det var der min læsning skulle begynde.

Men som det er med mange gode Science Fiction forfattere starter han ikke bare med begyndelsen[^0]; for Asimovs "trilogi" - som i øvrigt som andre gode Science Fiction forfatteres trilogier slet ikke er en trilogi[^1] - starter i midten. Senere er den så blevet udbygget med først to efterfølgere og sidst to for(?)følgere og der er derfor som sådan to forskellige indgange til læsning af hele hans Foundation serie: *Udgivet kronologi* eller *logisk kronologi*.[^2]

### Udgivet kronologi ###
>1) Foundation (4 første essays - 1951)    
>2) Foundation and Empire (to mellemste essays - 1952)    
>3) Second Foundation (to sidste essays - 1953)   
>    
>4) Foundation's Edge (1982)    
>5) Foundation and Earth (1986)    
>    
>6) Prelude to Foundation (1988)    
>7) Forward the Foundation (1993)    


### Logisk kronologi ###
>6) Prelude to Foundation   
>7) Forward the Foundation    
>   
>1) Foundation    
>2) Foundation and Empire    
>3) Second Foundation    
>   
>4) Foundation's Edge    
>5) Foundation and Earth    

Så hvordan læser man dem bedst, når man har planer om at komme igennem dem alle? Min tanke er, at læse dem som de er skrevet (udgivet kronologi) og dermed hoppe lidt rundt i tid (og måske rum, hvem ved) for at følge historien som den har udviklet sig i Isaac Asimovs hoved. Jeg tror, at jeg på den måde bedst komemr til at forstå de figurer og det univers han har bygget op og som han er blevet rost så meget for.

Så kan det være, at jeg med årene læser dem igen i logisk rækkefølge, hvis de viser sig at være gode. <i class="fa fa-book"></i>

------

*Jeg fandt i øvrigt i min søgen efter et sted at købe Foundation som lydbog ud af at [audible.com](http://www.audible.com/) giver en bog væk gratis, hvis man signer sig op til en prøvemåned - hvilket altså betyder, at jeg "fik" bogen gratis. <i class="fa fa-thumbs-up"></i>*

[^0]: Jf. eksempelvis [Star Wars](http://en.wikipedia.org/wiki/Star_Wars#Production_history).
[^1]: Jf. eksempelvis [The Hitch Hikers Guide to the Galaxy](http://en.wikipedia.org/wiki/The_Hitchhiker's_Guide_to_the_Galaxy#Novels).
[^2]: Og for lige at gøre det hele endnu mere forvirrende er Foundation trilogien faktisk oprindeligt skrevet som 8 essays, der blev udgivet i starten af halvtredserner i de tre værker der udgør "trilogien".
