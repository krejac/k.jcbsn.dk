---
layout: post
title: (DA) Uge 15 - Ugen før ugen
---

<p class="message">
  Dette blogindlæg er en del af en <a href="/maraton2012/">række indlæg</a>, som omhandler træningen til mit første maraton - Copenhagen Marathon 2012.
</p>

Tirsdag løb jeg [en lille 9 kilometer tur](http://connect.garmin.com/activity/176640943) efter et for stort aftensmåltid. Det kan ikke anbefales (hvilket jeg jo egentligt [godt vidste](/2012/20120401_uge9.html)). Så selvom benene og vejrtrækningen havde det fint, fink jeg afsindingt ondt i maven og var faktisk lidt bange for at ende som ham der dukker op, hvis man googler "marathon poop".[^1]

Torsdag morgen tog jeg så endnu en [9'er](http://connect.garmin.com/activity/176933080) i mosen, denne gang dog uden maveonde. Men til gengæld inden morgenmad og derfor også uden særlig energi.

Lørdag luntede jeg så en 5'er med Kimmie, som klarede det ret godt på trods af [hendes situation](/2012/20120423_vi_skal_vare_foraldre.html).[^2]

Søndagen bød på [16 kilometer i mosen](http://connect.garmin.com/activity/177854615). Jeg synes absolut, jeg kan mærke at Barcelona stadig sidder i benene og jeg er en del i tvivl om hvorvidt jeg kan komme under 4 timer om en uge. Lige nu håber jeg bare jeg gennemfører.

I øvrigt fik jeg efter turen et gigantisk 'post workout headache', som stadig sidder der her til aften. Pænt irriterende.

[^1]: Lad være med at udføre søgningen, hvis du er sart. Men *skal* du absolut, kan du trykke her: [marathon poop](http://www.google.com/search?q=marathon+poop&hl=en&safe=off&prmd=imvns&source=lnms&tbm=isch&ei=1gSqT6HYCemG4gSIpLTECQ&sa=X&oi=mode_link&ct=mode&cd=2&ved=0CBcQ_AUoAQ&biw=1124&bih=687).

[^2]: Turen var dog uden GPS-ur, så den er den eneste under træningen op til maraton uden dokumentation.
