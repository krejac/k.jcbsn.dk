---
layout: post
title: (DA) Uge 7 - Tilbage på sporet
---

*Dette blogindlæg er en del af en [række indlæg](/marathon.html), som omhandler træningen til mit første maraton - Copenhagen Marathon 2012.*

Denne uge afveg fra programmet, da jeg i [sidste uge](http://log.logiskhave.dk/2012/20120311_uge6.html) pådrog mig en fiberskade og ugen har derfor været et forsøg på at komme tilbage på sporet.

Mandag stod derfor på en [3-kilometers tur](http://connect.garmin.com/activity/157214497), hvor jeg bare skulle se om venstre lægmuskel holdt. Det gjorde den nogenlunde. Jeg havde ingen smerter, men de irriterede fibre var stadig lidt irriterede.

Tirsdag trappede jeg op til [6 kilometer](http://connect.garmin.com/activity/157688389) og her var det helt uden irritation.

Onsdag [9 kilometer](http://connect.garmin.com/activity/157884014) i en okay tid. Stadig ingenting. Jeg tror sgu jeg er klar igen. :)

Torsdag krydstrænede jeg, hvilket betød cykling, benpres og læg-styrketræning.

Fredag skulle jeg så løbe 12 kilometer, men jeg kunne kun løbe [lige under 8](http://connect.garmin.com/activity/158398294), da jeg havde ondt i måsen efter gårsdagens benpres og følte mig lidt utilpas med ondt i halsen og begyndende feberømhed[^1]. Så derfor besluttede jeg efter ca. 5 kilometer at tage den korteste rute hjem.

Søndag skulle jeg så tilbage på sporet med et halvt maraton. Jeg var meget spændt på turen, da jeg på intet tidspunkt i mit liv har løbet over 15 kilometer. [Men det gik godt](http://connect.garmin.com/activity/159016246). Tiden blev 1 time og 43 minutter, hvilket jeg er svært tilfreds med, da det betød at jeg holdt mit tempo under 5:00/K, selvom jeg løb betydeligt længere end jeg plejer.

Og så var det rart, at den søde Kimmie valgte at følge mig hele vejen rundt om moserne med væske. Og videokamera.

<table border="0">
  <tr>
    <td><iframe src="//player.vimeo.com/video/78478297" width=“500” height=“889” frameborder="0" webkitallowfullscreen mozallowfullscreen allowfullscreen></iframe></td>
  </tr>
  <tr>
      <td><iframe src="//player.vimeo.com/video/78478298" width=“500" height=“889” frameborder="0" webkitallowfullscreen mozallowfullscreen allowfullscreen></iframe></td>
  </tr>
</table>

[^1]: Som dog aldrig udviklede sig til mere.
