---
layout: post
title: En udviklingsplan
---

[TL;DR](http://en.wikipedia.org/wiki/Wikipedia:Too_long;_didn't_read) - Jeg gad godt lære at programmere, men kan jeg finde tid til det?

![Code...]({{ site.url }}/public/assets/20141023_code.jpg "Code...")

I mit daglige arbejde sidder jeg i høj grad og leder of fordeler arbejde mellem en række teknikere og fagfolk, som driver og udvikler it-systemer. Jeg har samtidigt kontakt med leverandører og kunder som stiller krav til vores organisation og som vi tillige stiller krav til. Det er altså et job med godt gang i, i spæningsfeltet mellem kunder, leverandører, teknikere og vores organisations egne ledere. Det er et job som på papiret tiltaler mange akademikere, der ofte arbejder som "blæksprutter" mellem andre mennesker. Men jeg mangler noget. Jeg mangler at lave noget mere konkret end at lede og fordele. Jeg mangler at skabe noget; at se det konkrete resultat af mit arbejde og ikke blot at stå efterfølgende og rose andre for deres flotte indsats.

Men som så mange andre sidder jeg også i et job jeg kender og som jeg ved jeg kan finde ud af og det jeg allerhelst ville, kan jeg ikke rigtigt. For jeg ville egentligt gerne prøve kræfter med udvikling. Altså it-udvikling (eller programmering om man vil). Og selvom jeg har en cand.scient i datalogi, hvor jeg har været igennem nogle programmeringskurser, kan jeg ikke programmere. Så det vil jeg egentligt gerne prøve at lave om på med min egen mini-uddannelsesplan.

En uddannelsesplan:   
1. kursus: [Intro to Computer Science](https://www.udacity.com/course/cs101)   
2. kursus: [Programming Foundations with Python](https://www.udacity.com/course/ud036)   
3. kursus: [Web Developement](https://www.udacity.com/course/cs253)   
4. kursus: [Intro to Data Science](https://www.udacity.com/course/ud359)   

*Hvis* jeg kan gennemføre de kurser, mener jeg også at jeg er klar til at kunne begynde at kigge på nyt arbejde; ikke (nødvendigvis) forstået som ny arbejdsplads men nye - mere konkrete - opgaver. Jeg er ikke umiddelbart nervøs for om jeg fagligt kan gennemføre kurserne; spørgsmålet er mere om jeg har energien til at holde dampen oppe mellem familie og arbejde. Det kan såmænd være svært nok *uden* egne udviklingsprojekter.

Anyways - det er bare nogle tanker...
