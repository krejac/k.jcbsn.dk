---
layout: post
title: Uge 13 - Begyndelsen på enden
---

<p class="message">
  Dette blogindlæg er en del af en <a href="/maraton2012/">række indlæg</a>, som omhandler træningen til mit første maraton - Copenhagen Marathon 2012.
</p>

<img class="screen" src="{{ site.url }}/public/assets/20120429_30K.jpg" alt="Foto af mig med Erimitageslottet i baggrunden">

Mandag var [scannings](http://log.logiskhave.dk/20120423_vi_skal_vare_foraldre.html)- og hviledag.

Tirsdag var jeg i træningscentret til en times late night krydstræning.

Onsdag var hviledag og torsdag tog jeg endnu en late night workout efter at være kommet sent hjem fra arbejde: [13 kilometer i mosen](http://connect.garmin.com/activity/172102958).

Fredag og lørdag var igen hviledage og man begynder at kunne fornemme nedtrapning i programmet med færre træningsdage per uge.

Men så kommer søndag lige med [en tur på +30 kilometer](http://connect.garmin.com/activity/172785736) og giver én en lige højre. Træningsprogrammets længste tur gik dog overordnet rigtigt godt. De første kilometer op til halvmaratondistancen kørte egentligt bare derud af.[^1] Men efter 22 kilometer begyndte fødderne at gøre ondt og Tuborgvej og dens lange stigning var hård. Rigtig hård. Og der skulle vilje til at sætte den sidste "løkke" på ruten for at få GPS-uret til at bibbe ved de 30 kilometer. Men det gik. Ikke mindst takket være Kimmie, som - endnu en gang - troligt cyklede med med vand og energigels. Hun er fantastisk.

[^1]: Bortset fra at vi lige måtte have kortet frem en enkelt gang. :)
