---
layout: post
title: Back nu op, mand!
---


**[TL;DR](http://en.wikipedia.org/wiki/Wikipedia:Too_long;_didn't_read)** -- *Alle* harddiske dør. Du *skal* tage backup. Brug evt. [mit henvisningslink til Backblaze][BB]; så får vi begge en måned gratis. <i class="fa fa-heart"></i>

![Head Crash]({{ site.url }}/public/assets/20140908_harddisk_crash@2x.jpg)

Datasikkerhed - og it-sikkerhed generelt - har altid ligget mig på sinde. Jeg synes det er frygteligt irriterende at miste arbejde og har siden mit speciale været ivrig bruger af og fortaler for Dropbox. Men efter Esther kom til verdenen er behovet for mere plads og større sikkerhed for billeder og videoer pludseligt blevet enormt tydeligt. Billedet af [Esther, der spiser leverpostej](http://log.logiskhave.dk/2013/1007_leverpostej.html) er desuden langt mere dyrebart for mig end mit speciale nogensinde har været. Så min gratis Dropbox er blevet for lille og det er for dyrt at købe "pro" udgaven til hele husstanden.

Derfor har jeg et stykke tid nu brugt et setup[^1], som via Dropbox og Hazel sørger for at både mine og Kimmies billeder automatisk bliver filtreret ud i en mappe på vores kontor-Mac. Og dén tager jeg så backup af.

Ens setup behøver ikke være lige så fancy som mit, men har man sine billeder liggende digitalt, *skal* man altså tage backup af dem -- og nej, det er *ikke* nok med en kopi på en ekstern disk. For hvor vores private fotomapper ikke var noget værd for en indbrudstyv, så er en ekstern disk altså ret letomsættelig på det sorte marked. Derudover dør din eksterne disk også ved vandskade eller brand eller i det hele taget af sig selv med tiden. Den er simpelthen for usikker. Nej, data skal "offsite", som det hedder på nydansk, og til det formål er Backblaze nemt og godt. Der findes mange andre backup udbydere, men nu er det lige dem jeg har bedst erfaringer med.

Her er en (ikke udtømmende) liste over backupudbydere:

- [Arq](http://www.haystacksoftware.com/arq/) (engangskøb + abonnement for hosting).
- [Backblaze][BB] (abonnement).
- [Crashplan](https://www.code42.com/store/) (abonnement).
- [Dropbox](https://www.dropbox.com/plans) (abonnement)
- [Google Drive](https://support.google.com/drive/answer/2375123?hl=en) (abonnement)
- [Jungle Disk](https://jungledisk.com/) (abonnement).
- [Mozy](http://mozy.ie/product/mozy/personal) (abonnement).

Uanset hvem du vælger, så sørg for at gøre det i dag. I morgen er det måske for sent...

[BB]: https://secure.backblaze.com/r/00sexu
[^1]: Men det er et emne for et kommende indlæg i sig selv.
