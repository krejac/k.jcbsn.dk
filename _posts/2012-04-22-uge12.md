---
layout: post
title: (DA) Uge 12 - Restitution
---

<p class="message">
  Dette blogindlæg er en del af en <a href="/maraton2012/">række indlæg</a>, som omhandler træningen til mit første maraton - Copenhagen Marathon 2012.
</p>

Denne uges løb startede tirsdag med en [6,5K'er](http://connect.garmin.com/activity/169262382), som substitut for programmets ti-kilometer-tur. Efter søndagens halvmaraton, var der simpelthen ikke mere at komme efter.

Onsdag dejsede jeg endda om på sofaen før kl. halv ti. Ikke noget der sker ofte - og et vidnesbyrd om *hvor* træt jeg stadig var efter søndagens strabadser. Heldigvis var det ikke en løbedag.

Torsdag var også ren restitution og følen-efter med en [7,5'er](http://connect.garmin.com/activity/169549427) i stedet for programmets 45 minutters interval.

Mine tæer så småt begyndt at hænge sammen igen efter jeg i søndags punkterede flere ballonstore vabler. Det er ret rart, så er der nemlig ikke noget der gør desideret ondt. ;)

Fredag var træning 'optional', så jeg sprang over da Kimmie havde fødselsdag og jeg hellere ville hygge med hende. Så i stedet for træningscenter stod den på asiatisk mad á la [Chai Wong](http://chaiwong.dk/) ([yelp.dk](http://www.yelp.dk/biz/aroii-frederiksberg#query:chai%20wong)). Et udemærket, men ikke fantastisk, sted.

Søndag tog jeg så en [11,5'er](http://connect.garmin.com/activity/170723042) i mosen med nye, anbefalede, indlæg i skoen. Umiddelbart virkede de meget rare at løbe med, men jeg er stadig lidt øm på indersiden af min ankel.

Næste uge skulle gerne følge programmet noget nærmere end denne uge har gjort.
