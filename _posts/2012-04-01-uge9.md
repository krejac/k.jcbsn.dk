---
layout: post
title: (DA) Uge 9 - En blandet landhandel
---

<p class="message">
  Dette blogindlæg er en del af en <a href="/maraton2012/">række indlæg</a>, som omhandler træningen til mit første maraton - Copenhagen Marathon 2012.
</p>

Mandag startede med [6,5 kilometer](http://connect.garmin.com/activity/161839035) uden nævneværdig hastighed eller problemer. Intet at rapportere derfra.

Tirsdag var jeg i Århus på universitetet der i arbejdsøjemed og kom derfor først hjem ved 19-tiden, hvor den skønne Kimmie havde lavet mad til mig. Herlig mad. Problemet er bare, at jeg ikke kan løbe på fuld tank. Men det gjorde jeg. [Worst. Run. Ever](http://connect.garmin.com/activity/162333230)! Fuuu...dge det gjorde nas. Og det gjorde nok ikke sagen bedre at jeg skulle løbe bakkeløb, hvilket bevirkede endnu mere "skvulp" i maven. Sidestik, midterstik, all-over-stik.

Så er den lektie vist lært. :-/

Onsdag var pjækkedag, da jeg kom sent hjem fra arbejde og Kimmie havde lavet mad igen - og jeg havde ingen intentioner om at begå samme fejl som dagen før.

Torsdag tog jeg til gengæld tidligt fri og løb [lige over 14 kilometer](http://connect.garmin.com/activity/162706244) inden vi skulle hjem og spise hos Lasse og Maren.

Fredag, som var frivillig krydstræning, blev til pakke- / vaskedag forud for flyveturen til NYC lørdag.

Søndag lød jeg så [to en halv runde i Central Park](http://connect.garmin.com/activity/164249547). Det startede meget godt, med en solorunde, hvor kun en enkelt anden løber overhalede mig. Men så stoppede jeg op og brugte 10 - 15 minutter på at leje en cykel sammem med Kimmie, så hun kunne cykle med rundt en tur. Der blev jeg noget kold og den næste runde tror jeg ikke, jeg havde en eneste kilometer under 5:00 - og sidste halve runde var endnu værre. Jeg havde ikke fået andet en en smule cola undervejs og de sidste 6 - 7 kilometer var nærmest hurtigt gå-tempo. Jeg har ikke tidligere været så slidt efter en løbetur.

Men på den positive side kom mine tæer helskindede ud af strabadserne og jeg har lært lidt om væske- / sukkerindtag. Man lærer nok mere af sine fejl end af sine succeser[^1].

Det meste af næste uge bliver mit løb foretaget i Central Park - og dét ser jeg nu alligevel frem til. :)

[^1]: Og nøj, hvor er jeg blevet klog i denne uge, så. :P
