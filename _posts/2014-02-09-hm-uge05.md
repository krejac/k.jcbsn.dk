---
layout: post
title: (DA) Uge 5 - Manglende motivation
---

09-02-2014


*Denne post er en del af [en række](/halfmarathon2014.html), hvor jeg skriver om mine anstrengelser op til VM i halvmaraton 2014.*

    Hvile | 7,5K | Hvile | 6,5K (I/B) | Kryds (H) | Hvile | 6,5K

Hmm. Endnu en dårlig uge. Jeg løb tirsdag aften efter puttetid; en ret kedelig tur i mørket. Torsdag kom jeg slet ikke ud, da jeg - igen - kom sent hjem fra arbejde og intet overskud havde til løb. Søndag var vi så på Bornholm og jeg havde masser af tid til løb, men kunne ikke tage mig sammen. Så turen blev rykket til mandag. Det gik så til gengæld fint med hastigheder et stykke under 5min/K.

Men min motivation er ikke-eksisterende. Alle ture er mod min vilje og jeg vil meget hellere sidde og hygge mig med noget andet eller være sammen med mine piger. Jeg tror det er fordi målet ikke er noget jeg har ambitioner eller drømme om, som det var med maraton for to år siden. VM i halvmaraton skal bare gennemføres uden at jeg falder helt igennem; det' det.
