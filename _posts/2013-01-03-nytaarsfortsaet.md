---
layout: post
title: (DA) Nytårsfortsæt
---

![Bokeh]({{ site.url }}/public/assets/20130120_bokeh.jpg)

Nytårsfortsæt. Jeg har altid hadet dem. Men sidste år satte jeg mig det mål at jeg ville løbe et maraton - og gjorde det. Det var en rigtig fed oplevelse at gennemføre sådan en bedrift.

Så derfor forsøger jeg igen. Denne gang med den begrænsning, at jeg er blevet far og derfor ikke kan afsætte samme tid, som jeg gjorde sidste år. Men løberiet blev jeg glad for, så det bliver i samme dur - dog uden et specifikt løb for øje.

Men jeg tror ikke på ukonkrete nytårsfortsæt eller ønsker uden for ens egen kontrol. Et nytårsfortsæt skal være konkret, målbart og *inden* for egen kontrol. Derudover må det gerne være ambitiøst, uden at være uopnåeligt og i tilfælde af at det skulle vise sig at være opnåeligt alt for hurtigt, muligt at udvide.

Jeg vil derfor *løbe 100 ture i år*. Alle ture gælder - det svære er at få skoene på. 100 ture er, stort set, to om ugen. Hele året. Det lyder måske ikke af meget, men jeg ved, at når hverdagen rammer er det ikke nemt. Ikke for mig i hvert fald.

Den første tur er allerede logget i GPS-uret og året er begyndt. Skal du med?
