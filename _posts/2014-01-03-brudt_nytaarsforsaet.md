---
layout: post
title: Brudt Nytårsforsæt
---

![Brudt løfte]({{ site.url }}/public/assets/20140103_bokeh_broken.jpg)
Den pressede hverdag, som meldte sig, da jeg kom tilbage på arbejde, betød desværre at jeg i år ikke overholdt mit nytårsforsæt om 100 løbeture i 2013 (jeg nåede nogen-og-halvtreds inden hverdagen meldte sin ankomst). Det er super ærgeligt, for jeg er egentligt rigtig glad for at løbe, men overskudet har bare ikke været der - og ja, jeg ved godt at man først får overskuddet, når man motionerer. Men det gjorde jeg så ikke...

Jeg blev sidste år presset til at tilmelde mig [VM i halvmaraton](http://copenhagen2014.dk) af Lasse og Maren, så det må være det jeg stræber mod i år. Ingen høje ambitioner; jeg ved det i sig selv bliver hårdt at nå. I denne weekend forventer jeg at lægge en plan for tolv ugers træning frem mod [de 21K i marts](http://copenhagen2014.dk/Clubs/CommonDrive/Components/GetWWWFile.aspx?fileID=31377).
