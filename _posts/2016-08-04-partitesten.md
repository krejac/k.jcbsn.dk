---
layout: post
title: Partitesten
---

**[TL;DR](http://en.wikipedia.org/wiki/Wikipedia:Too_long;_didn't_read)** -- Jeg foreslår en ny "kandidattest", baseret på data fra [Folketinget](ft.dk), der holder politikerne op på det de rent faktisk stemmer.

[![Christiansborg]({{ site.url }}/public/assets/20160804_christiansborg.jpg)](https://upload.wikimedia.org/wikipedia/commons/c/ca/Den_danske_Vitruvius_1_tab022_-_Prospect_af_det_Kongl_Slott_Christiansborg_imod_Hoved_Indgangen.jpg)

Man burde gøre noget! Danmark taler om politikerlede og ingen synes at politikerne gør det efter valget, som de sagde de ville før valget. Men hvad skal man stille op? Der er jo kun de politikere der stiller op og hvis vi ikke stoler på dem, hvordan skal vi så finde ud af hvem vi skal stemme på?

En del journalistike medier synes - valg efter valg - at den smarteste måde at håndtere det problem på, er at lave KANDIDATTESTEN. En test hvor en journalist (-praktikant) bliver sat ved en telefon og så ringer rundt og stiller de samme tyve spørgsmål til politikerne. Spørgsmålene er typisk valgt ud fra de emner, der er i valgkampen og bliver man meget overrasket over deres svar, følger man nok dårligt med i debatten generelt. Min påstand er faktisk at almindeligt informerede voksne mennesker ville kunne svare for alle partier lige godt. Vi ved hvad de vil sige - vi har hørt det før.

Det jeg vil foreslå man gør i stedet er, at man, i stedet for at spørge politikerne hvad de synes om dette eller hint, kigger på hvad de RENT FAKTISK har stemt i salen i Folketinget i den forgange periode. Ja, ja - det kan være at nogle stemte som de gjorde, som en del af et kompromis. Og man tilgodeser selvfølgelig også dem, der er inde i varmen (de andre kan vi jo af gode grunde ikke få data på).

Med en sådan metode fanger man dem, der lyver, når de siger, at de vil gøre dette eller hint, når de bliver valgt ind. Man kan ikke lyve om data. Men man kan lyve om intentioner.

Kritikere vil sikkert hævde, at man i politik nogle gange er nødt til at stemme mod sin overbevisning for at indgå et godt kompromis - og et er nok rigtig nok, men derfor skal man stadig stå på mål for det man har stemt!

---

Heldigvis er det så smart, at Folketinget, på [ft.dk](http://www.ft.dk/aabnedata.aspx), offentliggør data fra alle afstemninger. Så kræver det bare at nogen laver en test baseret på data derfra i stedet for tomme løfter.

Problemet er selvfølgelig, at man på den måde ikke nødvendigvis lige rammer ind i alle emner fra en aktuel valgkamp. Men det bør kunne løses ved at kategorisere alle afstemninger og så lade brugeren vælge emner ud, der er relevante for dem og primært matche op mod dem i testen.
