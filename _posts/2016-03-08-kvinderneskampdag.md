---
layout: post
title: (DA) Kvindernes Internationale Kampdag
---

[TL;DR](http://en.wikipedia.org/wiki/Wikipedia:Too_long;_didn't_read) - Kønsstereotypering begrænser små menneskers syn på sig selv og på verdenen. Det er synd.

![Grevinde Danner huset i København]({{ site.url }}/public/assets/20160308_kvindernesinternationalekampdag.jpg "Grevinde Danner huset i København")

3-årige Esther lader sig allerede "kønsstereotypere". Hun siger nemlig at hun skal gå til dans (eller gymnastik, det varierer lidt) og at Emil skal gå til fodbold. Det kunne jo sådan set være fint nok - hun må gerne gå til dans, hvis det er det hun vil. Men går vi hende på klingen og spørger om det ikke kunne være omvendt, svarer hun "nej, for jeg er en pige og piger kan ikke spille fodbold" - og dét synes hendes mor og jeg er ærgeligt. For er man som 3-årig allerede sat i bås på grund af sit køn, ved vi godt hvordan det kan påvirke tænkningen fremad.

Når lillebror Emil så kommer om to år og siger, at han ikke kan gå til gymnastik eller dans fordi han er en dreng, så håber jeg, at jeg bliver lige så indigneret.

For for mig er kvindekamp lig kamp for ligestilling mellem kønnene og den starter - åbentbart - ved fødslen.

<center><p>KVINDER ER STÆRKE!</p></center>
